# 🎧 Jak využívat hlasové kanály
Na Discordu si můžeme velmi jednoduše i volat. Není ani nutné si něco domlouvat předem, nebo si posílat odkazy na call.

## Jak to funguje 🧐
Kanály mohou být nejen textové, ale i hlasové. V klubu je to třeba <#CLUBHOUSE>. Vejdeš a ocitneš se na callu s kýmkoliv, kdo tam zrovna je taky. Přes ikonu mluvící bubliny tam máte i chat. Pokud je klubovna zabraná, použij další místnosti: salonek, terasa…

## Jak nezůstat viset 📵
Lidi občas zůstanou viset na callu po tom, co si jen tak proklikávají kanály v rámci průzkumu klubu. Když si totiž během callu odskočíš do jiných kanálů, Discord tě neodpojí. Musíš ukončit hovor červeným tlačítkem přímo v hlasovém kanálu, kde si voláš.

## Jen tak ☕️
Chceš chvilku pokecat, pobýt s ostatními? Užít si, že jde o reálné lidi? Zajdi do klubovny a třeba se někdo připojí! Dej o sobě vědět do <#CHAT> nebo <#FUN>.

## O půl druhé v klubovně 🤝
Někdo nabídl, že tě něco naučí? Máš schůzku s parťáky na projektu? Můžete si zavolat i napřímo, ale pokud je to něco užitečného i pro ostatní, dejte si sraz v klubovně.

## Spontánní akce 🙌
Chceš uspořádat akci pro ostatní? Ukázat nástroj, pokecat na určité téma, procvičit angličtinu u čaje? Super!

V seznamu kanálů úplně nahoře máš nastavení _Kanály a role_. Zaklikni si tam, že chceš organizovat akce. Dostaneš roli <@&EVENTS_ORGANIZER> a budeš v klubu moci vytvářet svoje Discord události a zvát na ně lidi.

Discord pro toto oprávnění vyžaduje, aby tvůj účet měl [2FA zabezpeční](https://support.discord.com/hc/en-us/articles/219576828-Setting-up-Multi-Factor-Authentication).

## Oficiální akce 🗓️
<@HONZA>, <@LUCIE>, <@PATRIK> a další se podílí na tom, aby v klubu byly i nějaké „oficiální“ akce, většinou přednášky. Bývají ve speciálním kanálu <#EVENTS>. Mají vždy Discord událost a já na ně pravidelně upozorňuji v <#ANNOUNCEMENTS>, když se blíží.

Seznam najdeš na stránce [Klubové akce](https://junior.guru/events/). Videozáznamy jsou v _Průvodci serverem_, konkrétně v <#GUIDE_EVENTS>.
